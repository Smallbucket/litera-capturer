
无他，唯手熟尔

卖油翁
陈康肃公尧咨善射1，当世无双，公亦以此自矜2。尝射于家圃3，有卖油翁释担而立4，睨之5，久而不去6。见其发矢十中八九7，但微颔之8。
康肃问曰：”汝亦知射乎？吾射不亦精乎？”翁曰：”无他9，但手熟尔10。”康肃忿然曰11：”尔安敢轻吾射12！”翁曰：”以我酌油知之13。”乃取一葫芦置于地，以钱覆其口14，徐以杓酌油沥之15，自钱孔入，而钱不湿。因曰：”我亦无他，唯手熟尔16。”康肃笑而遣之17。
此与庄生所谓解牛斫轮者何异？
